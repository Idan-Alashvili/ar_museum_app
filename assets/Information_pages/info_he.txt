
1. כידון הישוב היהודי: כידון-רובה (לעיתים נקרא בקיצור רק "כידון"), בשמו הלועזי "ביונט" ("Bayonet"). שימש ככלי נשק קר אשר הורכב על קצה הקנה של הרובה ושימש בעיקר בקרב פנים-אל-פנים כנשק משני. השימוש בו החל מן המאה ה-17 ובמלחמת העולם השנייה הפך לנשק של מוצא אחרון.
2. סכין קומנדו הישוב היהודי: סכין קומנדו שנשא חייל מהיישוב היהודי בארץ-ישראל. 
3. מימייה הישוב היהודי (Canteen) : מימייה צבאית ששימשה חייל מהיישוב היהודי בארץ-ישראל. 
4. רובה קרבין (carbine Gun): רובה "קרבין" ("Carbine") אמריקאי, נשק מקוצר שייעודו היה לשמש כרובה קומפקטי בזמן המלחמה. היה בשימוש, על גרסאותיו השונות, בצבאות רבים במהלך מלחמת העולם השנייה.
5. מצפן הישוב היהודי (compass): מצפן צבאי ששימש חייל מהיישוב היהודי בארץ-ישראל.
6. מטוס קרב(למעלה בחדר) (fighter jett): דגם של מטוס קרב אמריקני מסוג P-38 לייטנינג של חברת לוקהיד (Lockheed) ששימש את חיל האוויר האמריקני במלחמת העולם השנייה. דגם זה הוא של מטוס של טייס יהודי בשם פיליפ גולדשטיין מטייסת 49 שפעלה בחזית האירופית. חבריו לטייסת כינו אותו "JEWBOY" ("יהודון"), ולכן הוא כתב על המטוס שלו כיתוב זה עבורם, וגם עבור הטייסים הנאצים להם הוא רצה להבהיר שבמטוס זה יושב טייס יהודי. צלבי הקרס הנאציים המופיעים על המטוס מייצגים הפלות של מטוסים נאציים - רביעיית צלבי קרס בתוך עיגול מייצגים הפלה מלאה של מטוס אויב, בעוד רביעיית צלבי קרס ללא עיגול מייצגים "חצאי-הפלות" (הפלות משותפות עם חברים לטייסת של מטוסי אויב).
7. מנות מזון סובייטים (Food Rations Soviet): תלוש מזון שחולק בזמן המצור על לנינגרד, אשר במסגרתו צרו הגרמנים על לנינגרד במשך 900 ימים. במהלך המצור נספו יותר מ-600,000 איש, בהם כ-80,000 יהודים. בין מגיני העיר ופורצי המצור בלט מספרם הגבוה של הלוחמים היהודים. בשל המחסור הקשה במזון בזמן המצור, תלושי המזון חולקו על מנת לנסות להקציב מנות בצורה מוסדרת לתושבים.
8. אקדח עם כדורים הישוב היהודי (Handgun with bullets): אקדחו האישי של בריגדיר פרידריק הרמן קיש עם כדורים.
9. חנה סנש (אדם): לוחמת ומשוררת יהודייה, נמנתה על "צנחני היישוב" שהתנדבו לשרת בצבא הבריטי במלחמת העולם השנייה. בעת צניחתה לשטחה הונגריה הכבושה, נתפסה, נחקרה בעינויים והוצאה להורג.
10. עיטור צנחנים חנה סנש: כנפי צניחה (בראשי תיבות - כנפ"צ) מבצעית שהוכנו עבור חנה סנש.
11. מכונת כתיבה חנה סנש: מכונת כתיבה מתוצרת "קליין-אדלר" ("Klein-Adler") של חנה סנש.
12. הרמן פרדריק קיש(אדם): בריגדיר פרידריק הרמן קיש, איש צבא יהודי-בריטי ומנהיג ציוני. שימש כקצין בחיל ההנדסה הבריטי בהודו במהלך מלחמת העולם הראשונה. עם פרוץ מלחמת העולם השנייה, שב לשרת בצבא הבריטי והתמנה לקצין ההנדסה הראשי של הארמיה השמינית, בפיקודו של גנרל ברנרד לו מונטגומרי. בהמשך הועלה לדרגת בריגדיר ובכך הפך לקצין היהודי הבכיר ביותר בצבא הבריטי בתקפותו. נהרג במהלך שירותו כאשר עלה על מוקש שהתפוצץ בוואדי עקרית, תוניסיה, באפריל 1943.
13. החרב של הרמן פרדריק קיש: חרבו האישית של  בריגדיר פרידריק הרמן קיש. ניתן להבחין בה בראשי התיבות של קיש (F.H.K.), כמו גם בחריטה של מגן דוד אשר במרכזו משושה מוזהב.
14. מדליית הגיבור של הסובייטים:  עיטור "גיבור ברית המועצות" של הלוחם היהודי פולקובניק וולף לייבוביץ וילנסקי, מג"ד בדיוויזיה 16 הליטאית.
15. מפית עם סמל הבריגדה היהודית: מפית עם סמל הבריגדה היהודית שחולקה לילדי היישוב היהודי בארץ-ישראל. 
16. תיק מפות ליאוניד ברנשטיין: תיק המפות של הלוחם והפרטיזן היהודי סגן בכיר ליאוניד יפימוביץ ברנשטיין ששירת בצבא האדום והיה מג"ד בגדוד הפרטיזנים פוז'ארסקי.
17. קסדת חובש: קסדה של חובש בבריגדה היהודית.
18. ציוד חובשים(Medic Supplies): ציוד רפואי של חובש בבריגדה היהודית. 
19. מערכת כלי אוכל מסטינג: מערכת כלי אוכל מתקפלת של חייל מהיישוב היהודי בארץ-ישראל (קרויה גם בשיבוש לועזי "מסטינג", שיבוש של המונח "MESS TIN" אשר פירושו כלי נייד מלבני או מעוגל לבישול/הגשת אוכל).
20. כד חלב (Milk jug): כד חלב ששימש להברחת תחמושת ומידע על ידי פרטיזנים במהלך מלחמת העולם השנייה.
21. טלגרף מורס קוד: מכשיר קוד מורס ששימש חיילים בריטיים בתקופת מלחמת העולם השנייה. 
22. לוחיות שמות: דיסקיות זיהוי (באנגלית "DOG TAGS") של חיילים מהיישוב היהודי בארץ-ישראל.
23. רובה פרטיזנים: רובה מאוזר K98, רובה בריחי שיוצר על ידי חברת "מאוזר" ("Mauser") הגרמנית. נחשב כרובה אמין ומדויק, ובשל כך היה הרובה העיקרי ששימש את הוורמאכט במשך רוב תקופת מלחמת העולם השנייה. במהלך המלחמה היה בשימוש גם על ידי פרטיזנים. אחרי המלחמה המשיך לשמש כרובה אמין, ובשל כך נמכר למדינות רבות בעולם וביניהן ישראל. 
24. פנס פרטיזנים: פנס שהיה בשימוש פרטיזנים במהלך מלחמת העולם השנייה.
25. מפוצץ חומר נפץ פרטיזנים: "דטונטור" ("פצץ") להפעלת מטעני חבלה מאולתרים (באנגלית "IED", ראשי תיבות של "Improvised explosive device" ) שהיה בשימוש פרטיזנים בזמן מלחמת העולם השנייה.
26. מדליות פרטיזנים: אותות שהוענקו לרחל (דידי) הראל (רוס-הרץ), לוחמת במחתרת ההולנדית. ניתן לראות את "אות החירות" האמריקאי, "מדליית האומץ" המוענקת ממלך בריטניה ועיטור "צלב המחתרת ההולנדית".
27. רכבת פרטיזנים(למעלה בחדר): דגם של רכבת היורדת מהפסים, הממחישה את פעילות הפרטזינים כנגד הרכבות הנאציות שעברו ביערות מזרח אירופה ועליהן הועברו לרוב חיילים נאצים, אמל"ח, אוכל, שתייה ומוצרי צריכה בסיסיים אחרים ממקום למקום. מטרתם של הפרטיזנים הייתה לפגוע בתנועת הרכבות הנאציות על ידי פיצוץ מסילות הרכבת.
28. הגדת פסח: הגדת סדר פסח שניתנה לחיילים יהודים בצבא האמריקאי שערכו את ליל הסדר ב-28 במרץ 1945 בפיזה, איטליה.
29. סכין אישית יוסף טייגר: אולר שקיבל יוסף (שייקה) תגר (טגר), בן היישוב היהודי בארץ-ישראל שהתגייס לחיל האוויר המלכותי במלחמת העולם השנייה. עם גיוסו, בשנת 1941, קיבל אולר זה.
30. רדיו פולני: מכשיר קשר בריטי מתקופת מלחמת העולם השנייה.
31. קסדת חייל לוחם פולני: קסדה של חייל בריטי מתקופת מלחמת העולם השנייה.
32. מדי חייל פולני: המדים של בנימין זיגל, מראשוני המתנדבים לצבא הפולני העממי. שירת בדיוויזיה ע״ש קושצ'ושקו. היה סגן מפקד פלוגת סיור, יחידת קומנדו שעסקה בפעילות נועזת מאחורי קווי האויב. השתתף בקרבות לשחרור ורשה והציל קבוצת חיילים שננטשו על אי בנהר הוויסלה; השתתף בקרבות לכיבוש ברלין. בשנת 1948 עלה לישראל, שירת במשטרת ישראל והשתחרר בדרגת ניצב. 
33. בקבוק מים פולני: מימייה של חייל בריטי מתקופת מלחמת העולם השנייה.
34. נעליים של רחל הראל: נעליה של רחל (דידי) הראל (רוס-הרץ), לוחמת במחתרת ההולנדית. רחל נורתה ונתפסה במהלך פעילותה המחתרתית. למרות שעונתה קשות, לא הסגירה את חבריה והצליחה להימלט.
35. רובה אנגלי: רובה בריחי בשם "לי-אנפילד" ("Lee–Enfield") מתוצרת בריטניה. בישראל זכה לשמות "רובה בריטי" ו-"רובה אנגלי". שימש חיילים מהיישוב היהודי בארץ-ישראל בזמן מלחמת העולם השנייה, כמו גם  במחתרות עבריות בארץ ובשנים הראשונות לקיומו של צה"ל (עד לתחילת שנות ה-70 של המאה ה-20) כרובה צלפים.
36. המדלייה של שלום סקופס:  "עיטור העוז" של הלוחם היהודי סגן בכיר שלום סקופס, קצין סיור בדיוויזיה 16 הליטאית. מדלייה זו הייתה בכיס השמאלי של חולצתו והצילה את חייו של סקופס כשנפגע מרסיס רימון.
37. מפת מלחמה של שמואל אלייקים שוורץ: צעיף משי חסין מים ועליו מוטבעת מפת אזורי הלחימה שהיה שייך לחייל היהודי-אמריקאי שמואל אליקים שוורץ.
38. מדים של שמואל אלייקים שוורץ: מדיו של הלוחם היהודי-אמריקאי שמואל אליקים שוורץ, לוחם וצנחן יחידת עילית של הדיוויזיה המוצנחת 82. הוא הוכשר בכוחות המיוחדים, השתתף בקרבות בצפון אפריקה, בנחיתה בסלרנו שבאיטליה, נלחם בהולנד, בבלגיה, בקרב הבליטה בארדנים ובגרמניה. ניתן להבחין במדים בעיטורי "לב הארגמן" ("Purple Heart"), "מדליית הניצחון במלחמת העולם השנייה", "מדליית המופת" ("Good Conduct Medal"), "מדליית המערכה באירופה, אפריקה והמזרח התיכון" ו-"מדליית הכיבוש הצבאית" ("Army of Occupation Medal"). מופיע גם לוגו רגימנט 504 אשר כונו "השדים/השטנים במכנסיים הרחבים" ("The Devils in Baggy Pants") מהנאצים, כינוי אשר בחרו לאמץ.
39. סידור: סידור תפילה שחולק לחיילים יהודים בצבא האמריקאי במהלך מלחמת העולם השנייה.
40. מדי מלחמה של הסובייטים: מדים של חייל סובייטי מתקופת מלחמת העולם השנייה.
41. קסדה של הסובייטים: קסדה של חייל סובייטי מתקופת מלחמת העולם השנייה.
42. כפתורים של הסובייטים: חפתים (כפתורים המשמשים לרוב ככפתורים בקצה שרוול החולצה) ששימשו כמצפנים סמויים עבור חיים הרצוג בעת שירותו כקצין מודיעין בצבא הבריטי.
43. יומן של הסובייטים: פנקס הגיוס של חיים הרצוג לצבא הבריטי משנת 1942. 
44. תיק מפות של הסובייטים: תיק מפות של חייל סובייטי מתקופת מלחמת העולם השנייה.
45. רדיו של הסובייטים: מכשיר קשר סובייטי מתקופת מלחמת העולם השנייה.
46. דרגות של הסובייטים: הדרגות הראשונות שקיבל חיים הרצוג עם התגייסותו לצבא הבריטי.
47. מצפן של הסובייטים: שעון הכיס של הלוחם היהודי יעקב נגרוב שנהרג עם חבריו בקרב סטלינגרד. בשנת 2001 קבוצת חוקרים ומתנדבים חפרה את אחד מקברי האחים באזור סורובין וגילתה גופות שרובם לא זוהו. גופתו של נגרוב זוהתה על פי שעון הכיס שנמצא עליו, אשר בתוכו הטמין פתק עם דרישת שלום אחרונה למשפחתו. במשך 17 שנים חיפשו החוקרים את הצאצאים של נגרוב, עד שמצאו את בתו קלרה, שהתגוררה בכפר סבא שבישראל. ב-2018, כעבור 76 שנים, הפתק הגיע ליעדו. בתו הפקידה את השעון באוסף של דוד זלבנסקי שתרם אותו למוזיאון הלוחם היהודי במלחמת העולם השנייה.
48. רובה סטן: תת-מקלע בריטי מסוג סְטֵן (Sten), יצורו החל עת פרצה מלחמת העולם השנייה. היא בשימוש בעיקר בריטניה, אך יוצר בכמויות גדולות גם במדינות נוספות דוגמת קנדה וישראל. נחשב לנשק אמין ביותר שהיה קל לייצור ולתפעול.
49. קסדת ארה"ב: קסדה של חייל אמריקאי מתקופת מלחמת העולם השנייה.
50. צעיף מפת מלחמה(warzone map scarf): צעיף משי חסין מים ועליו מפת אזור הלחימה. היה שייך לחיים הרצוג ששימש כקצין מודיעין בצבא הבריטי.
51. מדליה של יצחק טולקה: אות הפרטיזן דרגה א' של יצחק ("טולקה") ארד (רודניצקי), פרטיזן ולוחם מחתרת בליטא.